---
title: 第6卦 天水讼
category: 周易
order: 2
---

![坎下乾上](https://upload.wikimedia.org/wikipedia/commons/0/05/Yijing-06.png)

## 坎下乾上

* **讼**：有孚，窒惕，中吉。终凶。利见大人，不利涉大川。
  * **彖曰** 讼，上刚下险，险而健，讼。讼有孚，窒惕中吉，刚来而得中也。终 凶；讼不可成也。 利见大人；尚中正也。不利涉大川；入于渊也。
  * **象曰** 天与水违行，讼；君子以作事谋始。 

* 初六：不永所事，小有言，终吉。
  * **象曰** 不永所事，讼不可长也。 虽有小言，其辩明也。

* 九二：不克讼，归而逋其邑，人三百户，无眚(shěng)。
  * **象曰** 不克讼，归而逋归逋窜也。 自下讼上，患至掇(duō)也。

* 六三：食旧德，贞厉，终吉，或从王事，无成。
  * **象曰** 食旧德，从上吉也。

* 九四：不克讼，复自命，渝，安贞，吉。
  * **象曰** 复即命渝，安贞；不失也。

* 九五：讼元吉。
  * **象曰** 讼元吉，以中正也。

* 上九：或锡之鞶(pán)带，终朝三褫(chǐ)之。
  * **象曰** 以讼受服，亦不足敬也。
